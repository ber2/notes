---
tags: readingNotes
---

Algunes notes sobre [[Modelización del Mildiu de la vid]].

## TL;DR
Es descriuen breument i comparen dos models que estudien els atacs del [[Mildiu]] de la vinya en funció de les condicions ambientals: el model [[EPI]] i el model [[Goidanich]].

La idea general és fer servir la informació d'estacions meteorològiques per tal de predir quan es produirà l'atac del fong, per tal de poder-lo prevenir.

## Biologia del fong
El [[Mildiu]] passa l'hivern en forma de [[oospora]] (_ou d'hivern_), allotjat en fulles i restes vegetals del sòl. Les oospores maduren en funció de les condicions ambientals: els hiverns suaus i amb pluja l'afavoreixen.

### Fases de desenvolupament

- __Contaminació__. Quan les oospores maduren a la primavera, germinen i emeten els [[macroconidis]] que donaran lloc a les [[zoospores]]. Aquestes són transportades per esquitxos de pluja a les parts verdes del cep. En presència d'aigua durant un mínim de 2h, germinen i emeten un [[miceli]] que penetra en els teixits vegetals. Per tal que es produeixi aquesta contaminació primària, calen uns 10C de temperatura, 10cm de brotació i 10mm de pluja en un dia. Aquestes infeccions tenen una gran importància.

- __Incubació__. El [[miceli]] s'estén fins a culminar el seu desenvolupament. Aquí apareixen les _taques d'oli_ en les fulles i la fructificació blanquinosa a l'envés de les fulles. Aquest període no és visible i dura entre 4 i 21 dies en funció de temperatures i humitats relatives.

- __Esporulació__. És el moment de la fructificació asexual. Es produeixen [[conidis]] que propaguen el fong durant el període vegetatiu del cultiu.

- __Propagació__. Els conidis són transportats per la pluja o vent humit i disseminats. Si troben les condicions necessàries, produiran [[zoospores]] que iniciaran les contaminacions secundàries. És suficient que hi hagi rosada durant més de 2h per tal que es produeixin contaminacions secundàries. Les condicions òptimes de propagació són pluges nocturnes o a l'alba, amb temperatures entre 20C i 25C.

## Períodes de sensibilitat

El cep és sensible des que la brotació arriba als 10cm fins el final del cicle vegetatiu, i és màxima durant el període de major creixement de la planta. Si al final de l'estiu hi ha pluges o altes humitats, això genera una important presència de cara a l'any següent.

El raïm és sensible des de la seva formació fins que els grans arriben a la mida d'un pèsol. A partir d'aquí, la sensibilitat disminueix paulatinament.

## Models
- __Maduració de les [[oospores]] a l'hivern__. Valoració qualitativa de la maduració de les espores. S'usa el model [[EPI]].

- __Infeccions secundàries__. Segons temperatura i hores de rosada.

- __Duració del període d'incubació__. El model més usat és el de [[Goidanich]].

## Resta del text

Es descriuen els models [[EPI]] i [[Goidanich]], comparant sobre una base històrica de dades de meteorologia de l'estació enològica de Vilafranca del Penedès.